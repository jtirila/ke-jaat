Päivitämme tälle sivulle oleellisimpia tietoja Oulun alueen yhteisistä
tyttökiekkoharjoituksista.

## Lähiaikojen suunnitelmat (päivitetty 7.3.2021)
* Jäät jatkuvat 3.2.2021. Kaikkien alueen seurojen tyttöpelaajat ovat tervetulleita.
  * Ohjeistus: tule halliin täysissä varusteissa klo 18.45, sisään ykköskaukalon
    katsomoon ja sieltä sitten valmentajien ja huoltajien ohjeiden mukaan jäälle.
    Poistuminen varusteet päällä sivuovesta, toimihenkilöt ohjeistavat.
  * 24.2. pidimme taukoa, mutta muita poikkeuksia ei ole tiedossa. Myös hiihtolomalla
    (10.3.) on treenit.

## Taustatietoja

Syksystä 2020 lähtien Linnanmaalla on järjestetty koko alueen
tyttökiekkoilijoille suunnattuja yhteisharjoituksia keskiviikkoisin kello
19-20. Huom. jäävuoromuutosten aiheuttamia poikkeuksia on aika usein, ja kannattaakin
varmistaa ennen mukaan tulemista
puhelimella tai tältä sivulta, onko ko. päivään liittyen ilmoitettu muutoksista.

Ryhmää ohjaavat alueen tyttökiekkoryhmien valmentajat.
Jää on Kärppien järjestämä. Jäiden kohderyhmää ovat jo
seuratoiminnassa mukana olevat luistelutaitoiset kouluikäiset pelaajat.

Alueen seuroissa toimii kaksi tyttökiekkoryhmää:

* [KKP:n tyttöryhmä](https://www.kkpjuniorit.fi/joukkueet/5220)
* [Kärppien Pikku Saijat](https://www.oulunkarpat46.fi/uutiset/7411/kiekkokoulu) (etsi sivulta "Pikku Saijat")

Pääosa keskiviikkovuoron pelaajista on näistä kahdesta ryhmästä, mutta kaikki
muutkin ovat tervetulleita! Pelaajia onkin ollut lisäksi ainakin
MuJK:sta, Ahmoista ja Laserista.

## Yhteystiedot:
 * 044 573 9722 (J-M Tirilä)
 * [Yhteydenottolomake](https://forms.gle/FdxWP3AaG7aNgXdj7) palautetta / kommentteja varten
